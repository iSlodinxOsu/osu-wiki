---
outdated_translation: true
outdated_since: ca95f2744ae16917888912abc241bed2c5181f32
---

# Pacchetti di beatmap

Un **pacchetto di beatmap** è un archivio compresso contenente [beatmap](/wiki/Beatmap). Si possono trovare nell'[elenco dei pacchetti di beatmap](https://osu.ppy.sh/beatmaps/packs).

È importante notare che i pacchetti hanno una dimensione media di circa 100 MB e contengono tutti i componenti delle beatmap disponibili, compresi i video.

## Nomi

Il nome del file di un pacchetto si basa sul suo contenuto, sulla categoria e sull'ordine di caricamento. Ad esempio, in un file di un pacchetto di beatmap denominato:

```
F2 - Rohi Pack.zip
```

`F2` indica il secondo pacchetto di beatmap sotto la categoria Artisti in primo piano, mentre `Rohi Pack` si riferisce al nome del pacchetto mostrato nell'[elenco dei pacchetti di beatmap](https://osu.ppy.sh/beatmaps/packs/F2). Questo pacchetto include solo i brani di [Rohi](https://osu.ppy.sh/beatmaps/artists/82).

Alcuni pacchetti di beatmap, soprattutto nella categoria Standard, sono anche numerati in base all'ordine di caricamento. Ad esempio, il [pacchetto di beatmap di osu! #1000](https://osu.ppy.sh/beatmaps/packs/S1000) (pacchetto `S1000`) è il millesimo pacchetto contenente beatmap della categoria [Classificate](/wiki/Beatmap/Category#ranked) per la modalità di gioco [osu!](/wiki/Game_mode/osu!).

## Categorie

I pacchetti di beatmap sono suddivisi in 7 categorie con un indicatore speciale di lettere:

| Indicatore | Categoria | Tipi di Beatmap |
| :-: | :-- | :-- |
| **S** | Standard | Beatmap [Classificate](/wiki/Beatmap/Category#ranked) o [Approvate]( /wiki/Beatmap/Category#approved) |
| **F** | Artista in primo piano | Brani di [Artisti in primo piano](/wiki/People/Featured_Artists) |
| **P** | Tornei | Mappools dei tornei |
| **L** | Project Loved | Beatmap scelte dalla community nel [Progetto Amata](/wiki/Community/Project_Loved) |
| **R** | Spotlights | Pacchetti di challenge di beatmap stagionali da [Beatmap Spotlights](/wiki/Beatmap_Spotlights), precedentemente conosciuti come *Charts* |
| **T** | Tema | Beatmap basate su un tema particolare |
| **A** | Artista/Album | Brani di artisti o album specifici |

## Importare i pacchetti

1. Estrai l'archivio del pacchetto di beatmap scaricato. Dovrebbe contenere molti [file `.osz`](/wiki/Client/File_formats/osz_(file_format)).
2. Sposta questi file `.osz` nella cartella `Songs` nella directory di installazione di osu! oppure seleziona i file e trascinali direttamente nella finestra di gioco.
3. Il gioco dovrebbe importare automaticamente le beatmap e cancellare i file `.osz` originali. In caso di problemi, prova a premere `F5` nella [schermata di selezione dei brani](/wiki/Client/Interface#song-select) per riprocessare le beatmap.

## Download alternativi

*Attenzione: osu! non può garantire che i file provenienti da fonti non ufficiali siano sicuri, aggiornati o completi.*

È consigliato scaricare direttamente i pacchetti di beatmap dall'elenco ufficiale dei pacchetti di beatmap. Tuttavia, se si hanno difficoltà a scaricare i pacchetti da lì, ci sono due alternative.

### Mirrors

Attualmente tutti i pacchetti di beatmap sono conservati ufficialmente su `packs.ppy.sh`. Tuttavia, ci sono anche alcuni siti mirror creati da altri utenti per comodità e per una maggiore velocità di download:

- [Mirror dei pacchetti di beatmap di osu! v2](https://osu.ppy.sh/community/forums/topics/57381)
  - [osu! Beatmap Packs](http://osu.yas-online.net/) di [nanashirei](https://osu.ppy.sh/users/807630)

### Torrents

Per scaricare i pacchetti di beatmap in un unico blocco, invece che uno per uno manualmente, è possibile utilizzare gli strumenti di torrenting per scaricarli da uno dei siti indicati di seguito:

- [osu! Torrent Beatmap Packs](https://osu.ppy.sh/community/forums/topics/687910)
  - [PandoTracker](https://pandotracker.me) di [- Pandoro](https://osu.ppy.sh/users/2574057)
- [Beatmap-Torrents](https://osu.ppy.sh/community/forums/topics/147478) (chiuso)
  - [HiraOsu! - Torrents](http://osu.hiramiya.me/torrents.htm) di [Hiramiya](https://osu.ppy.sh/users/1313441)

È necessario molto spazio (e larghezza di banda) per torrentare tutti questi pacchetti.
